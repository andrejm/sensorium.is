---
title: 'O nás'
body_classes: 'header-image fullwidth'
---

<div class="f3 f2-ns">
Sensorium je festival s konferenciou, workshopmi a živým programom v oblastiach kde umenie, dizajn a performance, využíva výpočtovú techniku.
</div>
Nechajte sa vtiahnuť do sveta dynamických a interaktívnych inštalácií, grafík, AI, vizualizácií dát, virtuálnej reality aj generatívneho dizajnu a architektúry. Medzinárodne uznávaní umelci a dizajnéri sa stretnú v Bratislave, aby odprezentovali svoje projekty, procesy a myšlienky. Pôsobí ako priestor pre edukáciu, inšpiráciu a konverzáciu. 

Od svojho vzniku, Sensorium spolupracuje so spoluzakladateľom festivalu [Resonate](http://resonate.io) - Eduard Prats Molner, ktorý je aj pravidelným spolukurátorom programu Sensoria. Festival spolupracuje aj s medzinárodnými organizáciami ako [TodaysArt](http://todaysart.nl) v Holandsku. Od tohto roku je kreatívna producentka a kurátorka pôsobiaca v Londýne, [Carmen Salas](http://carmensp.com/) odbornou konzultantkou festivalu.

Festival prezentuje revolučné umelecké diela využívajúce nové technológie, no predovšetkým možnosť stretnúť sa a prepojiť s inovatívnymi umelcami a dizajnérmi. Cieľom podujatia je poskytnúť tvorcom priestor pre prezentáciu svojej práce a zároveň motivovať na budúcnosť orientovanú konverzáciu o myšlienkach a víziách, ktoré prepájajú umenie a technológie. Veríme, že program vás bude fascinovať. 

## Téma Sensorium 2018
 Témou tretieho ročníka festivalu Sensorium je _Homo Arbiter Formae_ a teda človek, ktorý robí estetické rozhodnutia. Touto témou sa kurátori riadili pri výbere medzinárodných prednášajúcich umelcov a dizajnérov konferencie ako aj sprievodného programu inštalácií a predstavení, Ide o vývoj role tvorcov od “tých čo vyrábajú” k “tým, čo robia estetické rozhodnutia”. 

Pojem Homo Arbiter Formae pochádza z eseje Jacka Burnhama System Aesthetics, 1968. Vývoj od Homo Faber (človek výrobca) k Homo Arbiter Formae, ktorý Burnham datuje už od začiatku priemysenej revolúcie možno vidieť v práci hostí festivalu Sensorium a to konkrétne v týchto aspektoch.
* Vzťah medzi tvorcom a jeho prácou alebo jej časťami je o niečo vzdialenejší. Tvorcovia často pracujú na nástrojoch, ktoré spätne produkujú / renderujú / generujú samotné dielo.
* Rola tvorcu sa pretvára a začína sa podobať “systémovému mysliteľovi” keďže sa už zaoberá viac definíciou systémov pravidiel, procesov a parametrov. Tieto dokážu  zrodiť “momentky” konkrétnej práce.
* V prácach tohtoročných ale aj mnohých predošlých prednášajúcich vidno známky estetičnosti, ktorá stelesňuje tento meniaci sa vzťah.

Tešíme sa na vás 4 - 5 mája 2018!

