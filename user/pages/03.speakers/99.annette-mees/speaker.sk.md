---
title: 'Annette Mees'
date: 10/02/2017
taxonomy:
    category:
        - speakers
process:
    markdown: true
    twig: true
subtitle: 'Interaktívne príbehy'
background_image: better-nation.jpg
bio_image: annette_bw.jpg
published: false
---

**Annette Mees je vedúcou nového oddelenia Audience Labs v londýnskej budove opery a baletu Royal Opera House, kde experimentujú s imerzívnou technológiou, ktorá publiku poskytne nové zážitky. Je bývalou kreatívnou členkou časopisu [WIRED](https://www.wired.com/) v spolupráci so spoločnosťou [The Space](https://www.thespace.org/). Bola taktiež hosťujúcou umeleckou riadeteľkou v Danish Inspiration Lab a svoju kariéru začala ako umelecká spoluriaditeľka interaktívnej divadelnej spoločnosti s názvom [Coney](https://www.coneyhq.org). **


Annette spolupracovala v mnohých odvetviach s rôznymi partnermi  vrátane národnej galérie Tate Britain, Parlamentu Spojeného kráľovstva, firmy Ogilvy, časopisu WIRED, medzinárodnej organizácie British Council, Národného divadla vo Walese, kalifornského festivalu SJ01 San Jose Biennale, organizácie Nesta a niekoľkých britských univerzít. Pri svojej práci sa zaujíma o spájanie medziodborových tímov, ktoré sa v bežnej praxi nestretnú. Annette spolupracovala aj so širokým spektrom odborníkov vrátane umelcov, dizajnérov, divadelníkov, akademikov, politikov, mysliteľov, futuristov, pracovníkov s kreatívnou technológiou, odborníkov na umelú inteligenciu, filmárov, historikov, kurátorov, producentov, zamestnancov reklamných agentúr, a taktiež spolupracovala s kúzelníkom a s astronautom.


Začínala v Royal Academy of the Arts v Holandsku, kde bývala v hlavnom sídle počítačových nadšencov. Táto kombinácia viedla k umeleckej praxi zameranej na digitálne možnosti a živý kontakt s publikom, ktoré predstavuje stredobod pozornosti.
Annette je odborníčkou na vývoj nových interaktívnych príbehov a zážitkových digitálnych modelov, ktoré podnecujú fantáziu a inováciu. Radí a reční na národnej a medzinárodnej úrovni o interakcii s publikom, integrácii živej a digitálnej práce, medziodborovej spolupráci a o vytváraní krásnych zážitkov, ktoré umožňujú skutočný kontakt.


[@AnnetteMees](https://twitter.com/AnnetteMees)

Picture credit: [Wired](https://www.wired.com)