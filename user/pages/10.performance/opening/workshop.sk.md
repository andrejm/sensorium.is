---
title: 'Sensorium otvorenie: Lanark Artefax / Tomáš Prištiak'
date_days: 4
date_month: Máj
taxonomy:
    category:
        - workshops
slug: otvorenie
process:
    markdown: true
    twig: true
time: '21.00 - 00.00'
description: 'Otvorenie festivalu Sensorium 2018 feat. Lanark Artefax (SCT) a Tomáš Prištiak (SK) v priestoroch A4.'
ticket_markup: '<strong><a href="https://ti.to/sensorium/sensorium-2018"_blank">Lístky</a></strong>'
---

**Piatok 4. máj 2018**

**A4 - Pristor súčasnej kultúry, Bratislava**


Sme extrémne radi, že vám môžeme v rámci festivalu Sensorium a v koprodukcií s A4 - priestor súčasnej kultúry predstaviť jedno z najskloňovanejších nových mien na scéne futuristicky zameranej elektornickej hudby. **Lanark Artefax**, relatívne mladý projekt glasgowčana Calum MacRae-a si získal pozornosť najmä vďaka minuloročnej platni Whities 11, ktorá vyšla na rovnomennom Londýnskom labeli, a ktorá z pultov zmizla rýchlejšie ako vaše kradnuté metadata z facebooku. (Nehovoriac o okupovaní každého druhého rebríčka zameraného na najlepšiu hudbu za rok 2017, od FACT Magazine až po Resident Advisor.) MacRae vyvracia absurdné tvrdenia typu “všetko už bolo povedané”. Jeho rukopis charakterizujú nadrobno rozsekané chorály, frenetické breakbeaty, chirurgicky dekonštruované elementy techna a electra poskladné do precíznej mozajky, ktorá je ako soundtrack pre čas po singularite. Posledné odrobinky humanizmu kolidujú so zvukom posthumanizmu v nepredvídateľnom, a v rovnakej miere strašidelnom a fascinujúcom víre. Všetko bez náznakov zbytočnej nostalgie, ktorá je tak rozšírenou chorobou v rámci súčasnej elektornickej produkcie. 


Vďaka svojmu nekompromisnému prístupu si mladučký, len 23 ročný MacRae získal pozornosť veteránov žánru akými sú Aphex Twin, Lee Gamble či Björk, ktorí ho pravidelne hrávajú vo svojich setoch. Live set, ktorý medzičasom v komunite fanúšikov elektronickej hudby nadobudol takmer kultový status Lanark odpremiéroval len minulý rok na prestížnom krakowskom festivale Unsound. Senzorické orgie, ktoré sú okrem explozívneho zvuku postavené na komplexnej audiovizuálnej výprave, Sensorium predstaví v slovenskej premiére. S výnimkou Sensoria Lanark Artefax tento rok odohrá len niekoľko koncertov na prestížnych festivaloch ako Sónar Festival, Rewire, či Nuits sonores a Melt Festival. 

Srdcové záležitosti: **Tomáš Prištiak** aka Buoy (aka 1/2 Tante Elze) predstaví nové EP Mechanical Heart Valve, ktoré vzniklo ako poďakovanie pre istého Pražského kardiológa. Našťastie však nezostalo len v rovine osobnej mailovej komunikácie a od januára obohacuje slovenský bandcamp o ďalší pozoruhodný projekt. Všetky zvuky na EP sú vyskladané výlučne z umelej chlopne Tomášovho bratranca Daniela Gulasa.



“I think sci-fi has actually played a role in scrambling people's brains about what 'the future' really means.” - Lanark Artefax


“….a bit like watching a beautifully shot film on a scratched DVD." - Mark Smith, Resident Advisor Review

[Facebook event.](https://facebook.com/events/422344588215896/)

{% include 'partials/atoms/button.html.twig' with {'button': {
    'text': 'Lístky',
    'url': 'https://ti.to/sensorium/sensorium-2018/',
    'newTab': true,
    'classes': 'bg-dark-gray white hover-white f4 fw5 link grow ba bw1 ph3 pv2 mb2 dib'
}} %}